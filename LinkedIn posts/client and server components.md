<div dir='rtl'>

# Server Components vs Client Components

סביבת העבודה Next.js שפותחה ע"י Vercel ויצאה לאור בשנת 2016, הפכה במהרה לכוכב העולה בתחום פיתוח האתרים. היא פותחה כסביבת עבודה אשר מבוססת על ספריית React הפופולרית של facebook, וחוללה מהפכה בתחום הפיתוח. החידוש הבולט שסביבת Next.js הביאה איתה הוא הטיפול בצד לקוח וצד שרת זה לצד זה ביעילות ובפשטות מרשימה. בפרט, ב-Next.js אנחנו מדברים על שני סוגים עיקריים של קומפוננטות.

סוג אחד הוא ה-Client components, שהן למעשה הקומפוננטות המסורתיות והמוכרות מספריית React המקורית שהיתרון הבולט שלהן הוא יצירת עמוד אינטרנט דינמי ואינטראקטיבי שמאפשר תקשורת מיידית עם משתמש הקצה. זאת תודות לתכונת ניהול המשתנים - State managment - שאנחנו יכולים לשלוט בהם בעזרת מערכת שלמה של hooks הקיימים ב-React (ואלה יכולים למלא פוסט בפני עצמו, ואפילו כמה). 

אך אליה וקוץ בה, לצד היתרונות הבולטים של התכונות האלה, הופיעו גם מספר אתגרים. האינטראקטיביות אמנם הפכה את הקוד ליעיל יותר בצד הלקוח, אך פגמה מעט במספר תכונות אחרות ש-Next.js באה לפתור.

* טעינת עמוד מהירה יותר - אחד האתגרים באפליקציית React סטנדרטית נוגע לכמות רבה של קוד java script שצריכה להיות מעובדת בזמן אמת בדפדפן, מה שפוגע בזמן טעינת העמוד. Next.js, פותרת את זה בכך שכברירת מחדל כל הקומפוננטות כבר מוכנות מראש בשלב הבנייה (build) של האתר, מה שגורם לכך שכאשר משתמש הקצה שולח בקשה לגלוש באתר, אז הדפדפן מקבל קוד HTML מוכן, מה שמקצר את זמן הטעינה של העמוד.
*  יתרון נוסף של תכונה זו הוא בכל הנוגע לקריאת קוד האתר על ידי מנועי החיפוש. מה שנקרא SEO - Search Engine Optimiaztion. שכן כאשר קוד האתר כולו מוכן כבר בשלב הבנייה, אזי גם למנועי החיפוש קל יותר להבין את תוכן האתר ולהציע אותו בתוצאות החיפוש עבור משתמשים שונים שמקלידים מילות מפתח רלוונטיות.

לסיכום, היכולת של המפתח לבחור באיזה סוג של קומפוננטה להשתמש בהתאם לצורך הנקודתי בתוך האפליקציה, מהווה יתרון בולט ונותנת ערך רב לסביבת העבודה Next.js כסביבת הפיתוח. ההבנה של החוזקות והמגבלות של כל אחד מהסוגים האלה באים לעזרתנו בהחלטה באיזו קומפוננטה להשתמש בבניית האתר כדי ליצור אתר מהיר ודינמי ביעילות ובפשטות יחסית. זה מאפשר לנו כמפתחים לתת תשומת לב ולשמור על שיווי משקל מאוזן בין הצורך בחוויית משתמש זורמת ואינטראקטיבית, לבין ממשק יציב ויעיל עם צד השרת.

***
ועוד כמה מילים באופן אישי.
אם אתם מנהלי/ות פיתוח, מגייסים/ות או מפתחים/ות (או אם אתם מכירים כאלה) שמחפשים להרחיב את צוות הפיתוח שלכם עם עובד חרוץ ומשקיען, שהערכים המובילים אותו הם נחישות ויוזמה שבאים לידי ביטוי בלמידה מתמדת ומעמיקה. אם אתם רוצים להוסיף לצוות שלכם עוד מפתח עם ראש פתוח ויצירתי שיכול לתרום ערך רב לסיעור מוחות קבוצתי, אז אני אשמח לדעת ולהכיר אתכם ולהצטרף לצוות שלכם כעובד מן המניין. 
</div>